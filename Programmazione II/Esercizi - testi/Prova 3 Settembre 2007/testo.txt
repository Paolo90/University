Esercizio 1 (15 punti)

Si definisca una gerarchia di classi per rappresentare gli animali di un'oasi naturalistica:

si definisca la classe Animale che contiene:
* il campo nome (di classe String)
* il campo peso (un double)
* il metodo costruttore (che ha nome e peso come parametri) 

si definisca la classe Felino sottoclasse di Animale che contiene:
* il campo coefficiente (un intero),
* il metodo costruttore (che ha nome, peso e coefficiente come parametri) 
* un metodo che restituisce il costo per l'alimentazione (peso moltiplicato per coefficiente).

si definisca la classe Pachiderma sottoclasse di Animale che contiene:
* il campo coefficiente (un double),
* il metodo costruttore (che ha nome, peso e coefficiente come parametri) 
* un metodo che restituisce il costo per l'alimentazione (peso moltiplicato per coefficiente).

Si definisca una classe Oasi che contiene come campo un array V in cui è possibile inserire sia felini che pachidermi. 
Si definisca inoltre un costruttore della classe Oasi che ha un parametro n e che instanzia il vettore V con n elementi  inserendo felini nelle posizioni pari, pachidermi nelle dispari. Si definiscano i campi degli oggetti in modo casuale.
Si definisca infine un metodo della classe Oasi che restituisce il nome dell'animale presente in V  il cui costo per l'alimentazione è più elevato.

Se necessario si modifichi la gerarchia di classi definita sopra.

Esercizio 2 (10 punti)

Si definisca una applicazione client server basata su socket. Il server, utilizzando i thread, deve poter rispondere contemporaneamente a piu' client.

Il server ha un campo nome (una stringa), il cui valore viene assegnato nel costruttore.
Il server apre il file che si chiama nome e che supponiamo contenga un intero per ogni riga. 
Il server invia ai client i valori contenuti nel file. 

Il server segnala il termine della trasmissione dei valori mandando il messagio "BYE".
Il client deve restituire la somma dei valori mandati dal server.

Esercizio 3 (5 punti)

Si definisca una applicazione grafica costituita da una finestra che contiene (in questo ordine):
un campo di testo  e un bottone

cliccando sul bottone deve avvenire:
* viene aperto il file (come file di testo) il cui nome è contenuto nel campo di testo.
* Si scrive nel file la frase: 
"Il nome di questo file e' lungo: " seguita dalla lunghezza del nome del file
 Se il campo di testo è vuoto non avverrà nulla
	
